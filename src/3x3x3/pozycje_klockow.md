***
{
    "title": "Zapis pozycji klocków w kostce"
}
***

# Zapis pozycji klocków w kostce

Jak już zapewne zdążyliście zauważyć każdy narożnik (jest ich w całej kostce 8) ma kontakt z 3 różnymi ściankami. Tak więc będziemy je oznaczać przy użyciu trzech znaków notacji.

Weźmy dla przykładu narożnik UFR. Znajduje się on na ściance górnej o czym informuje nas literka U (U - up - góra) co zresztą wiemy z notacji. Następna jest literka F, która mówi nam, że dany narożnik znajduje się także na ściance przedniej (F - front - przód). Ostatnia literka to R mówiąca o tym, że narożnik jest jeszcze na ściance prawej (R - right - prawo).

Czyli podsumowując narożnik UFR znajduje się tutaj:
<p markdown="1" class="centered">
![Klocek UFR](%site.assets%/images/3x3x3/FRU.png)
</p>

Teraz ktoś powinien zapytać czy klocki ULF, LUF, LFU, FUL, FLU są na tej samej pozycji co UFL. Odpowiedź brzmi TAK!. Przecież LFU to cały czas ścianka górna, przednia i lewa, tak więc można stosować dowolną kombinacje tych samych trzech liter aby otrzymać tą samą pozycje klocka.

Jakie kombinacje nie istnieją? Są to oczywiście oznaczenia, w którch występują ścianki leżące naprzeciw siebie (R i L, U i D, F i B),czyli np. nie istnieje klocek o oznaczeniu RLU czy UDF.

Pozycje krawędzi w przeciwieństwie do narożników będziemy oznaczać tylko za pomocą dwóch liter notacji. Spowodowane to jest tym, że krawędź ma kontakt tylko z dwoma ściankami.

Weźmy dla przykładu krawędź UR. Jak już pewnie zauważyliście literka U (U - up - góra) będzie nas informować o tym, że krawędź ta znajduje się na ściance górnej a literka R (R - right - prawo) o tym, że na ściance prawej. Tak samo jak poprzednio prawidłowym zapisem tej krawędzi oprócz UR jest także RU ponieważ gdy weźmiemy dwie dowolne ścianki (nie leżące na przeciwko siebie) to mają one tylko jedną wspólną krawędź.

Podsumowując krawędź UR (lub RU) w praktyce znajduje się na tej pozycji:
<p markdown="1" class="centered">
![Klocek UR](%site.assets%/images/3x3x3/UR.png)
</p>
